## Zadanie 1:
Propozycje jedynie z perspektywy osoby prywatnej wystawiającej na komputerze domowym na ekranie FullHD.
Ocena z perspektywy tylko i wyłącznie użyteczności, bez uwzględniania kwestii finansowych Allegro.
Zestaw moich propozycji do obgadania z zespołem.

### M
1. Cały ekran wystawiania zajmuje w pionie za dużo miejsca. W części strony licząc od załączników ma za dużo 'białego pola'
z prawej strony (Zrzut ekranu.png). Przy tej szerokości ekranu (FullHD) możnaby było pokusić się o wrzucenie niektórych sekcji
w 2 kolumnach (warunki oferty, opcje wystawiania, opis z podsumowania ("Podana wycena...").
2. Po kliknięciu "Wystaw przedmiot" powinno być jakieś okno podsumowujące lub przynajmniej 'ostrzeżenie',
że właśnie w tym momencie następuje wystawienie przedmiotu ;)

### S
1. Skoro stronka jest taka długa (nawet po skróceniu i tak taka będzie) to może jakieś menu boczne? Włącznie z odnośnikiem 'do góry'.
Przerolkowanie całej strony zajmuje chyba ciut za dużo atencji :)
2. Po wystawieniu przedmiotu oprócz "Wystaw podobny" i "Wystaw nowy" powinna być opcja "Anuluj sprzedaż".

### C
1. "Stopka" jest za bardzo rozbudowana. Wstawka "Na czasie" może mogłaby być skrócona? Albo po prostu bez niej w tym miejscu..?
Wystawiając telefon do sprzedaży nie bardzo potrzebuję informacji o "Żyrafie Sophie" i "My Little Pony" ;) (Zrzut ekranu2.png)
2. Już po wystawieniu przy próbie usunięcia w opcjach powinien być bezpośredni odnośnik do "Zakończ sprzedaż",
a nie przez "Zmień".

### W
1. (To już czysto apropo wystawiania samego telefonu) "Blokada simlock" jako jedna z ważniejszych opcji wystawiania
telefonu w dzisiejszych czasach? Mogę się mylić ale mam wrażenie, że z 70% telefonów na rynku jest bez blokady.
Może wystarczająca byłaby lista rozwijalna i jednak ciut ciut niżej?
2. (Tutaj też czysto aporpo samego przedmiotu) Hmm.. czytnik kart pamięci w iPhonie? Chyba powinno być z automatu na 'nie' ;)
3. Opcje dodatkowe w stylu 'odblokowywanie za pomocą odcisku palca' i 'ładowanie indukcyjne' jako nowocześniejsze dodatki
nie powinny być może gdzieś wyżej? Nie wiem czy potencjalni kupujący wyszukują w ogóle po tych opcjach..
Zakładam że nie, bo pewno ta opcja w wszukiwarce też jest dosyć nisko ;)
4. Hm.. apropo wyboru sposobu dostawy. Widzę pojawiły się opcje wyboru poszczególnych firm kurierskich. Jest ich sporo.
Może lepszą opcją byłaby taka w stylu "" [] Kurier (lista rozwijalna firm) "" Jeżeli ktoś wybiera kilka firm to raczej
nie będzie uzupełniał dla każdej z nich osobnej ceny, tylko wybierze "Przesyłka kurierska" wrzucając najwyższą/uśrednioną cenę.
To opcja głównie zapewne dla droższych przedmiotów, gdy ktoś chce oznaczyć, że przesyłka jest 'w dobrych rękach',
więc w takim wypadku zapewne zaznaczy konkretną wybraną firmę.
[Chociaż przy tej propozycji mocno zastanawiam się nad osobą mniej obeznaną w wystawianiu... czy nie łatwiej jest tak jak jest ;)
A z tej już trzeciej strony.. zapewne taka osoba i tak wybrałaby po prostu 'Przesyłkę kurierską'. Także ląduje w W :)]

## Zadanie 2:
Załączony pdf z szkicem parkometru. Nie bardzo potrafię rysować na kartce.. a w cadzie idzie jednak ciut szybciej ;)
Temat również do obgadania z zespołem.

### Uwagi:
1. Duże i widoczne godziny i dni płatnego parkowania. Niejednokrotnie można spotkać osoby próbujące zapłacić za parking
w weekendy ;)
2. Duży, wyraźny ekran z podstawowymi informacjami. Ekran (oraz przyciski) w założeniu podświetlane
z czujnikiem natężenia światła oraz czujnikiem osoby przed parkometrem.
3. Ze względu na wprowadzane coraz częściej ograniczenia czasowe parkowania w miastach do np. 2-3h również i tutaj
zostało to uwzględnione. Założenie: minimalny czas postoju 20min, maksymalnie 2h.
Istnieje możliwość zmiany czasu o 5 i 20 minut.
4. Przycisk OK również podświetlony, w założeniu z czytnikiem w stylu TouchID umożliwiającym poprzez załączoną do systemu
appkę z podpiętą kartą (PLN, jakaś może IOTA etc.) płatność jedynie za pomocą przyciśnięcia OK.
[ z mobiparkinegiem może być ciężko wygrać, ale projekt tyczył się jedynie samego parkometru ;) ]
5. Jedyny 'otwór' w urządzeniu. W celu zmniejszenia ryzyka uszkodzenia przez osoby trzecie czy też warunki atm.
możnaby było przewidzieć go jako 'ukryty' pod klapką z drukarką schowaną od góry
(jak w urządzeniach do płatności na bezobsługowych stacjach paliw).
6. Skrócona instrukcja obsługi jako ekran OLED z możliwością zmiany języka w górnym prawym rogu.
7. Parkometr przewidziany jako na ciut ciut dalszą przyszłość. Patrząc na kraje skandynawskie odchodzące od płatności
gotówkowych, wyłączyłem również i je w projekcie parkometru.
Także płatność jedynie zbliżeniowa (karta, telefon, smartwatch, opaska etc.)
W przypadku problemów z płatnością zbliżeniową bez PINu, PIN pojawiałby się na ekraniku powyżej zamiast instrukcji.
8. Na tylnej ścianie parkometru przewidziany duży podświetlany napis P na niebieskim tle.
9. Ustawienie:
- w przypadku parkingu równoległego parkometr ustawiony prostopadle do krawężnika na początku i końcu samego parkingu
z oznaczeniem P ustawionym do najeżdżającego auta zgodnie z kierunkiem ruchu (zgodnie z draftem)
- w przypadku parkingu prostopadłego parkometr ustawiony równolegle do krawężnika co kilka/kilkanaście miejsc parkingowych
z oznaczeniem P ustawionym do parkującego auta
Takie ustawienie ze względu na widoczność samego parkometru z parkującego samochodu.
Niejednokrotnie miałem wrażenie, że parkometry są specjalnie ukrywane w miejskim gąszczu :)
Druga sprawa to ustawienie płacącego. Płatność powinna odbywać się z chodnika a nie jezdni [ co nie zawsze
ma miejsce w obecnych warunkach ;) ]